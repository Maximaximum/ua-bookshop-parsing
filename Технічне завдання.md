# Автоматизація збору статистики щодо мови книжок в українських інтернет-магазинах. Технічне завдання

## Опис
Потрібен скрипт/консольна програма, яка збиратиме інформацію з різних українських інтернет-магазинів про асортимент книжок. По завершенню роботи програма створюватиме файл `output/book-languages-[timestamp].csv` такого формату:

| Назва книгарні | URL | Книжок українською | Книжок російською | Книжок іншими мовами | Всього книжок |
| - | - | -: | -: | -: | -: |
| Читайка | https://chytayka.com.ua/ua/ | 12085 | 31280 | 2822 | 46187 |

Для перевірки результатів їх можна порівняти із даними, наведеними у файлі `samples/Книги-2019.xlsx`, що містить інформацію, зібрану вручну, станом на грудень 2019.

## Важливі моменти

* ### Складність парсингу різна для різних сайтів.

  Наприклад, для Якабу алогритм такий:

  1. Відкрити головну сторінку https://www.yakaboo.ua/ua/knigi.html;
  2. Пройтися по всіх Розділах;
  3. На кожній сторінці Розділу додати фільтр за мовою, запам'ятати кількість книг на одній сторінці, прогортати до останньої сторінки Розділу і помножити кількість повних сторінок на кількість книг на сторінці, додати фактичну кількість сторінок на останній сторінці - таким чином дізнатися загальну кількість книжок певною мовою в магазині.

  Для інших сайтів, ймовірно, потрібно буде відкривати і парсити відповідну сторінку для кожного товару окремо.

* ### Дані мають відповідати реальному асортименту книжок, які на момент парсингу наявні в книгарні.

  Наприклад, на сайті https://grenka.ua/books-health?p=97 спершу йдуть книжки з кнопкою "Купить", а потім - з кнопкою "Предзаказ". Нас цікавлять лише ті книжки, що мають кнопку "Купить".

* ### Технологія виконання не має великого значення.
  Водночас, під час вибору слід враховувати той факт, що скрипт/програма використовуватиметься, ймовірно, досить рідко (раз на квартал), і перед кожним використанням, можливо, необхідно буде вносити зміни в окремі парсери (через зміни в розмітці або структурі сайту). Потім клієнту необхідно буде розгорнути зміни на власній машині та запустити оновлений код. Можливі варіянти виконання: `.net`, `node.js`, `python` тощо. В разі технологій, що потребують перекомпіляції (`.net`), розгортання змін дещо ускладнюється.

* ### Обробка помилок парсингу.
  Помилки під час парсингу того чи іншого магазину слід обробляти. Помилка в одному парсері не повинна перешкоджати роботі інших парсерів і запису результатів їхньої роботи у вихідний файл. Користувача необхідно повідомляти про помикли в парсері (виводити у консоль та у вихідний файл).

* ### Повідомлення про прогрес.
  Користувач має отримувати інформацію про хід парсингу (вивід у консоль).

## Сайти для парсингу:

* https://goodbooks.com.ua
* https://lavkababuin.com/ua/
* https://grenka.ua/
* https://www.yakaboo.ua/
* https://chytayka.com.ua/
* https://bookzone.com.ua/

Додатково:

* http://www.knigograd.com.ua/
* https://bukva.ua/
* https://petrovka.ua/
* https://knygy.com.ua/
* https://knigoo.com.ua/
* https://bookraina.com.ua/
* https://book-ye.com.ua/
* https://bizlit.com.ua/
* https://www.bambook.com/
* https://book24.ua/
* https://balka-book.com/
* https://erudyt.com.ua/
* https://nashformat.ua/
* https://prom.ua/ua/Knigi
* https://rozetka.com.ua/ua/knigi/c4326572/

---
## Питання, що потребують уточнення:

* Чи варто також подавати стовпчики зі значеннями у відсотках?
* Чи варто подавати рядок "Всього" або "В середньому"?
